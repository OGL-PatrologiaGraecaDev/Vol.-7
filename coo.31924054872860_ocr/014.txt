
13 Ι). MASSUE’I
rum culpa est, quibus etiam id imputare debemus, quod tanta sit illius editionis in trans-
marinis regionibus penuria, ut, cum non sine maxima difﬁcultate, majorique pretio compa-
rari posset, eam prelis suis subjicere meditarentur Bipliopolae Parisienses et Amstelatda-
menses. λ
Itaque viris doctrina et pietate conSpicuis visum est non utilem modo, sed necessariam
esse novam Irenaei editionem, quae et accuratior esset, et a Catholicis inoffenso pede de-
curri posset. Id laboris a quopiam e nostris suscipi cupierunt; rati videlicet, nec immerito,
lrenmum, Apostolicum illum virum, Occidentalium Gallorum lat/men, ut voeat Theodore-
tus 6. tantaeque auctoritatis scriptorem, non mereri minus quam reliquos, ut in ejus
operum accurata editione nostra versaretur industria; et quod in aliis non paenitendo suc-
cessu, quae ex congregatione nostra prodierant, editionibus praestitum, est, in ista quoque, non
minus Operosa quam necessaria, praestare conaremur. Id igitur oneris impositum mihi, detra-
ctatum quidem diutius, subii tandem.Quid vero praestare conatus fuerim, paucis explicandum.
Tria mihi potissimum praestanda esse duxi; textum emendare ac pristino decori, ut ﬁeri
potest, restituere; eumdem illustrare; ac demum ea omnia lectoribus parare subsidia,
’ quibus labor eorum minuatur. Ad primum quod attinet, cum Graecus Irenaei textus, ma?-
xima ex parte, temporum injuria , dudum perierit, unusque fere supersit Latinus, jam
instar archetypi; in hunc curas omnes contuli, ut emendatissimus, quam ﬁeri poterat, et ab
inspersis librariorum culpa naevis abstersus‘prodiret. Hunc ad novos tres mss. codices, a
nullo hactenus recensitos, attentissime exegi. Primum e Bibliotheca Claromontani Colle-
gii Soc. Jesu acceptum, utendum mihi praebuit vir doctissimus, cujus humanitatem nun-
quam non experti sumus, R. P. Joannes Harduinus, eidem Bibliotheca), praefectus. Is Optimae
notae codex, cum ante annos ut minimum 800 scriptus sit. teste eruditissimo piae memo-
riae D. Joanne Mabillonio, perito, si quis unquam, talium rerum aestimatore, omnium, ad
quas priores editiones "actae sunt, videtur antiquissimus. Mutilus tamen est; avulsis enim
postremis foliis pluribus, extremis fere decem capitibus decurtatus manet liber quintus.
An casu, an improvido scioli cujuspiam (cui forte displicuerit Millenariorum error ab Irenaeo
propugnatus) zelo id acciderit, obscurum est. Certum est integrum olim fuisse codicem, cum
pars vicesimi sexti capitis adhuc supersit. Caetera deinceps ad libri ﬁnem interierunt.
Hinc Claromontanum codicem diversum esse a Feuardentiano manifestum videtur : hic
enim integer fuit, ille vero multo emendatior. Alterius codicis varias lectiones toto libro
primo et prioribus octo libri secundi capitibus Passeratii manu descriptas ad oram unius
exemplaris editionis Erasmi, ab uno e reverend. Patribus Dominicanis vici S. Honorati,
hujus urbis , amico meo accepi. Quin e ms. codice, eoque perantiquo, ac bonae nota,
et a Feuardentiano, Claromontano et Vossiano diverso excerptae sint, nullus ambigendi locus
mihi est, nec aliis erit, qui eas cum laudatorum codicum lectionibus contulerint. Quis sit ille
codex, et ubi nunc delitescat, hactenus deprehendere non potui; amissum non adeo aegre
ferrem, si caeteras varias lectiones ad libri sui marginem notare perrexisset Passeratius.
Tertius codex quo usus sum, recens ad chartaceus, annos quadringentos non excedit,
. nec posteriora quinque libri quinti capita continet. Is Romae asservatur in Bibliotheca
eminentissimi cardinalis Ottoboni; quem quidem vir optimus, ac de litteris tam bene me-
ritus D. Bianchinus, pro singulari suain nos humanitate, communicavit cum RR. PP. domno
Guillelmo La Parre, Congaegationis nosuae in curia Romana procuratore generali, ejusque
socio D. Claudio de Vic, qui ejus lectiones pro sua benignitate describere et ad me
transmittere dignati sunt.
In subsidium accesserunt ii codices, quibus in adornandis editionibus suis nsi sunt tum
Frauciscus Feuardentius, tum clarissimus Joannes Ernestus Grabius, quorum varias lec-
tiones ad oram editionis suae non indiligenter (Grabius praesertim) ascripserunt.Et quidem
veterem illum, quo Feuardentius usus est, frustra quaesivimus, neque utrum perierit, an
in alicujus Bibliothecze forulis delitescat, scire potuimus. Sunt qui existimant eum in Vos-
sii manus devenisse; sed utiusque lectiones conferenti, diversos esse statim apparebit.
Alium codicem in Bibliotheca Vaticana asservatum citat Latinus Latinius, variasque ejus-
θ Theodoret., Dial, 1, pag. 33.
