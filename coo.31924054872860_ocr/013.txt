
11 S IRENEUS LUGDUN. EPISC. 1‘2
Graece ex Irenaeo transcripsit Epiphanius, cum nova interpretatione Latina, eaque parum
accurata. Unde Gallasii, ut videtur, consilium fuit, non tam ut cultior et emendatior pro-
diret Irenaeus, quam ut prolixis ex Calviniana doctrina notis viri sanctissimi sententia cir-
cumveniretur, et veterum haereseon triumphator reluctans ad novam traheretur, aut male-
dictis laceraretur. Gallasium excepit Joannes Iacobus Grynaeus ex eadem secta, qui novam
Irenmi librorum editionem Basileae anno 1571 curavit, a praecedentibus nihil diversam; nisi
quod antiquam priorum libri primi capitum, quae Graece refert Epiphanius, interpretationem
Latinam temere sustulerit, ut Jani Cornarii versionem substitueret, omisso textu Graeco;
novaque singulis capitibus argumenta, veteri servata divisione, praemitteret. lis omnibus
emendatior quae Francisci Feuardentii, ordinis Minorum, in sacra Facultate Parisiensi do-
ctoris, opera et studio, Coloniae , anno 1596, prodiit, ibidem ac Parisiis deinceps saepius recusa.
Ea enim quae typis Nivellii anno 1575 et 1576 prodierat, a priorum editionum vitiis nondum
satis expurgata erat. Nam prmierquam quod textum Latinum ad Vaticani, et veteris alterius
optimae notae codicis ms. ﬁdem comparatum pluribus in locis restituit, lacunas supplevit,
ac quinque postremis libri quinti capitibus hactenus desideratis auxit; libri primi priora
decem et octo capita, ab Epiphanio quondam ex Irenaeo Graece descripta, aliorumque Fra-
gmentorum Gmcorum ex variis auctoribus erutorum copiam non poenitendam verbis Latinis
adjunxit , subjectis etiam doctissimis Jacobi Billii et Frontonis Ducazi observationibus. At
ut prioribus perfectior, nec ipsa tamen numeris omnibus absoluta, imo nec paucis nec levi-
bus vitiis laborat Feuardentiana haec editio. Ut enim nihil de notis dicatur, eruditis quidem,
ut ea aetas ferebat, sed prolixioribus et a proposito longius excurrentibus , nihilque aut
parum omnino ad textus elucidationem conducentibus; eum in locis bene multis nec feli-
citer restituit, infelicius explicavit, in pluribus ne quidem quid posset expertus est : ita ut
post Feuardentli curas sexcenta superessent, quibus medicum manum admoveri necesse
erat; quorum tamen non pauca emendavisset facili negotio, si codices mss. quibus usus est,
paulo attentius consuluisset. Omitto qui in ea editione desiderantur adminicula, quibus
lectoris labor minuatur, eique via ad facilius investigandum et assequendum auctoris sen-
sum muniatur.
Prodiit tandem anno 1702, Oxonii in Anglia, nova, accuratior et elegantior operum lrenaei
editio. studio et opera viri clarissimi Joannis Ernesti Grabe, variorum ipsiusque notis il-
lustrata, et novis Fragmentis locupletata. Quin ex ejus laboribus saepe profecerimus, dissimu-
mulare nec possumus nee volumus. Hanc editionem commendat typorum elegantia , in
exquirendis ac colligendis novis Fragmentis Grecis non indiligens cura, et emendandis
locis aliquot felix conjectura. Verum quod in Feuardentio et Gallasio eruditis displicuit,
idem viro clarissimo accidisse quisque agnoscet. Nam illlius exemplo meliora saepe cum ,
vidisset probavissetque, deteriora tamen secutus, vitiosas, aut minus sanas lectiones amplexus
est, obviis et nativis in marginem rejectis: ac longe plura, quam emendaverit, loca
feste corrupta ne tentavit quidem, aut plane infeliciter. Sallasium vero imitatus, Ecclesiae
Anglicanas, cui se adjunxit, dum studet impensius, potior illi cura fuisse videtur, ut Ire-
naeum etiam invitum et reluctantem Anglicana: sectae adjungeret, quam ut opus castigatius
daret et emendatius, Hine tot notarum fastidiosa prolixitas, ut levissima qumque verba,
saepissime nihil ad rem facientia distorqueat : in aliis vero locis, parcior, Feuardentii, et
aliorum notis, iisque nullo delectu ascitis, nihilque ad textus intelligentiam conferenti-
tibus, margines inferiores refercit, proprias suas, si quas sunt, eruditas licet, cum tamen
eruditionis illa supellex ad auctoris sententiam illustrandam parum pertineat, lectorum
exiguo fructu auxit majorem in modum. Hic taceo, quod in Dissertatione secunda commodius
exponam,quod Oxoniensi editione servata veteri quidem, Irenaeo tamen longe recentiori.
at inepta prorsus capitum sectione, lemmata interdum pro arbitrio sustulerit, transtulerit,
dissecuerit, pluribusque non raro simul, non sine dispendio plurium capitum jam lemmati-
bus truncatorum, congestis. vel iisdem aut ter repetitis, confusionem magis auxerit,
quam minuerit clarissimus Grabius. Quid, quod Fragmenta Graeca suis quidem locis oppor-
tune inserta, sed ita incommode disposita sint, ut perpetuo velut circuitu per paginas
oberrare teneantur lectorum oculi, incerti saepe quo ferri debeant? Sed haec forte typographo-
