
19 · S. IREN/EUS LUGDUN. EPISC. 2O
qua non omnes capiimt. Haec quidem , quam dilucide ﬁeri poterat, aperit et confutata
sicque toto opere insectatur, ut ab iis nunquam oculos avertat; ita tamen ut qui his in
rebus mediocriter versati sunt, totumque tum auctoris scopum, tum adversariorum ejus
hypothesim non satis attente considerant, interdum animi pendeant, incerti vel quid
signiﬁcent salebrosas et obscurae, sed ut plurimum interpretis culpa, sermonis ambages,
vel quorsum spectat oratio. His cum prae caeteris consulendum fuerit, eorumque taedio
ac labori parcendum , difﬁcilia quaeque loca subjectis textui notis, quam brevissime
potui, explicare conatus sum; ascitis etiam doctorum virorum observationibus, quaecunque
ad auctoris intelligentiam conducere visae sunt, sed laudato semper auctorum nomine.
Si quando vero frequentiores et fusiores videantur esse nota, id tribuendum argumenti
difﬁcultati, quam paucioribus expedire non valui; veritus ne, dum brevis esse studerem,
obscurus ﬁerem. Accedit quod cum varia et multa e sacris utriusque Testamenti codicibus
testimonia proferat Irenaeus, quae cum ex alia versione sint, discriminis nonnihil habere
videbantur; id observare in gratiam Scripturaa sacrae studiosorum operae pretium visum est.
Qui autem ejusmodi notis et observationibus non indigent eruditi, eas praetermittere, Ire-
naeumque continenter legere possunt; in inferiori quippe margine posita a textu facile
sejungi queunt. Non commisi tamen, ut margines gravarem iis notis, quae ad eruditionis
(in me certe exiguae) ostentationem duntaxat, vel ad dogmata et ﬁdei controversias per-
tinent, nisi quando paucis verbis absolvi potuerunt; ratus videlicet, pr0prioque doctus
experimento, lectoribus nihil molestius, quam ut singulis fere vestigiis, interpositis mo-
ris , insistere cogantur. Satius esse duxi, ea quae fusiori et accuratiori examine indige-
bant, non quidem in ipsa Praefatione , ne in immensum cum rectae methodi dispendio
cresceret; sed in singularibus dissertationibus pertractare, in quibus res quaeque suo or-
dine, et continua serie expenderentur. Tres igitur operi praemisi : in prima de iis omnibus.
quam accuratissime potui, disserui, quae ad haereticorum, contra quos scribit Irenaeus,
personam, aetatem, mores, scripta et dogmata pertinent; fontes e quibus impura doctrina
proﬂuxerit, aperui; altissimaque eorum mysteria scrutatus , quid sub aenigmatico ver-
borum cortice delitesceret, retegere conatus sum. In secunda quidquid de Irenaei vita et
gestis, martyrio, scriptis, ac potissimum de quinque libris Detectionis et eversionis falso
cognominatae agnitionis (hunc enim genuinum esse eorum titulum ibidem ostendi), de Ope-
ris hujus consilio, atque methodo, quidquid denique de aliis sancti Doctoris scriptis de-
perditis in veterum monumentis occurrit, studiose collegi, ac pro virili mea parte expli-
cui. In tertia demum totam S. episcopi doctrinae seriem evolvi: leviora, si quae sint, of-
fendicula, ne in ea temere quispiam impingeret, patefeci; quod obscurius fuit, illu-
stravi; quod alienum et male afﬁctum rejeci; quod ab heterodoxis prave contortum ,
vanisque cavillationibus obscuratum, explanavi, vindicavi et asserui. Haec, inquam, ini-
tio operis, praamisi , ut lector inoﬁ‘enso pede posset Irenaei libros decurrere. Erit forte
cui diaplicebit tanta haec chartarum moles operi non adeo ingenti praemissa. Moleste et
ipse tuli foliorum impressorum numerum praeter modum et exspectationem excrevisse.
Sed fefellerunt typographi, falsi et ipsi paginarum manu exaratarum inaequalitate; alio-
qui huic incommodo prospexissem. Singulis porro libris praeﬁxa est brevis ac dilucida
uniuscujusque analysis (ea videlicet quae dudum a doctissimo nostro domno Nicolao le
Nourry solerter concinnata, ab ipso vulgata est in Apparatu ad Bibliothcoam maximam ve—
terum Patrwm; paucis quibusdam pro ratione nostrae editionis additis vel immutatis) qua
libri scopus et argumentum uno velut conspectu perlustretur.
Ad calcem operis, prater deperditorum Irenaei scriptorum Fragmenta, ex variis tum edi-
tis, tum mss. libris eruta, quorum quaedam Grace, alia Graece et Latine nunc pri-
mum prodeunt; adjecta sunt per modum appendicis alia ex veterum Gnosticorum li-
bris excerpta, qua: sparsim apud veteres Patres occurrunt; quae pluribus Irenwi locis
non parum lucis aﬁ‘erent : ex hoc saltem specimine deprehendi facile poterit, haud
vana esse, quae tum Irenaeus, tum alii Patres de iis opinionum portentis scripserunt
Maximam partem jam collegerat clarissimus Grabius, Spicilegio que suo veterum Pa-
trum et haereticorum primi et secundi saeculi inseruerat. Quaedam ad mss. Biblio-
